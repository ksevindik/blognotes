# Kurumsal Java Eğitimleri Mart 2012

Herkese Merhabalar,

Bu ayki bültenimize, sizlere geçen ay bahsettiğim Hibernate ile multi-tenant uygulama geliştirme konusu ile başlamak 
istiyorum.

### Hibernate ve Multi-Tenancy Desteği
Basit bir ifade ile multi-tenancy, bir uygulamanın aynı anda birden fazla istemci organizasyonu destekleyecek biçimde 
çalışmasıdır. Bu tür uygulamalarda veri ve diğer konfigürasyon bilgileri istemci organizasyon bazında gruplanmakta, her
bir organizasyon belirli bir veri ve konfigürasyon kümesi üzerinde çalışmaktadır. Hibernate’in sağladığı multi-tenancy 
desteğine odaklanırsak, bu konuyu Hibernate 4 öncesi ve sonrası iki ayrı dönemde incelemek gerekir. Hibernate 4 öncesi 
dönemde `Filter` kabiliyeti ile hayata geçirilebilen bu özellik Hibernate 4 ile birlikte daha sistematik biçimde ve ilk 
elden etkin hale getirilebiliyor. Hibernate 4 öncesinde kullanılan yöntemi detaylı biçimde incelediğimiz yazımıza 
[buradan](http://blog.harezmi.com.tr/hibernate-ve-multi-tenant-uygulamalar/) ulaşabilirsiniz.

### Nisan Ayında Java Teknoloji Saati Etkinliği
6 Nisan Cuma günü ODTÜ Teknokent İkizler Konferans Salonu’nda Java Teknoloji Saati etkinliğimizin ikincisini düzenliyoruz. 
Bu etkinliğimizin konuları “Açık Kaynak Arama Teknolojileri: Lucene, Solr ve Nutch” ve “MVC, MVP ve Mediator Örüntüleri 
ile TDD Tecrübeleri” şeklinde olacak. Etkinliğimiz ücretsizdir, isteyen herkes kayıt yaptırarak katılabilir. Etkinlik 
konularının detaylarına ve etkinlik programına [buradan](http://blog.harezmi.com.tr/nisan-ayinda-java-teknoloji-saati/) ulaşabilirsiniz.

### Java ile Tasarım Prensipleri ve Tasarım Örüntüleri
Şubat ayında düzenlediğimiz etkinliğimizin konusu olan “Java ile Tasarım Prensipleri ve Tasarım Örüntüleri” başlıklı 
[yazımız](http://www.harezmi.com.tr/resources/2012_02_Java_ile_Tasarim_Prensipleri_Tasarim_Oruntuleri.pdf) yayımlandı. Yazımıza kötü tasarımın belirtileri ile başlıyor ve ardından nesne yönelimli analiz tasarım nasıl 
olmalı sorusuna cevap arıyoruz. İsim/fiil analizi ve ortaklık/değişkenlik analizi gibi yöntemlere değindikten sonra 
altın değerinde temel tasarım prensipleri üzerinde duruyoruz. Örnek problemimiz üzerinde detaylı biçimde inceledikten 
sonra tasarım prensipleri ve tasarım örüntüleri arasındaki ilişkiyi `Strategy` örüntüsü üzerinden ortaya koyuyoruz. 
Yazımızın, nesne yönelimli tasarım ve programlama konularında kendisini geliştirmek isteyen herkes için oldukça faydalı 
olacağını ümit ediyoruz.

Bir sonraki bültenimizde görüşmek üzere…


Kenan Sevindik

**Kurumsal Java Eğitimleri**
- Spring Application Framework
- Spring Security ile Web Uygulama Güvenliği
- Spring MVC ve Web Servisleri
- Spring AOP ve AspectJ ile Aspect Oriented Programlama
- Hibernate ile Java Persistence
- J2EE Teknolojilerine Giriş
- Java ile Nesne Yönelimli Programlama
- Nesne Yönelimli Analiz, Tasarım ve Tasarım Örüntüleri

On-site kurum içi eğitimlerin yanı sıra, kurum dışında da eğitimler düzenliyoruz. Her türlü konuda bilgi almak, size özel
bir eğitim programı oluşturmak veya kurumsal uygulama geliştirme ile ilgili danışmanlık ve koçluk hizmetlerimiz için bizimle
[irtibata](http://www.harezmi.com.tr/#contact) geçebilirsiniz.

*“Kurumsal Java Eğitimleri”* bir **[Harezmi](http://www.harezmi.com.tr/) Bilişim Çözümleri A.Ş.** hizmetidir.
