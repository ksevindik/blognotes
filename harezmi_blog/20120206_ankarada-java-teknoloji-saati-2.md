# Ankara'da Java Teknoloji Saati

17 Şubat Cuma günü ODTÜ Teknokent İkizler Konferans Salonu’nda düzenlenecek olan ücretsiz **Java Teknoloji Saati**’ne 
davetlisiniz. Etkinliğe katılmak için `info@harezmi.com.tr` adresine bir e-posta göndermeniz yeterlidir.

## Java ile Tasarım Prensipleri ve Tasarım Örüntüleri

**Konuşmacı:** Kenan Sevindik – Harezmi Bilişim Çözümleri

Yazılım sistemlerinde iyi tasarımın amacı nedir? İyi bir tasarımı kötüsünden nasıl ayırt edebiliriz? Sunumda bu sorular 
üzerinden yola çıkılarak kaliteli bir nesne yönelimli tasarımda dikkat edilmesi gereken noktalar, uygulanabilecek 
yöntemler üzerinde durulacaktır. Örnek bir problem üzerinden, uygulamalı olarak iki temel tasarım kuralı incelenecek ve 
nesne yönelimli yazılım geliştirmede tasarım örüntülerinin rolü üzerinde durulacaktır.

## Activiti ile Kurumsal Java Dünyasında İş Süreçleri

**Konuşmacı:** Okan Kahraman – İnnova Bilişim Çözümleri

Kurumsal Java dünyasında son dönemde oldukça popüler hale gelen **Activiti**, sistem analistlerine ve yazılım 
geliştiricilere hitap eden bir iş süreçleri yönetim platformudur. Tamamen açık kaynak kodlu olan Activiti, **BPMN 2** 
standardı ile de uyumludur. Sunumda Activiti’nin genel mimarisi, temel bileşenleri ve Spring Application Framework ile 
entegrasyonu üzerinde durulacak, Activiti’nin yetenekleri Eclipse platformunda örnek bir iş süreci üzerinden anlatılacaktır.

## Etkinlik Programı

- **14:00 – 14:05:** Açılış
- **14:05 – 15:20:** Java ile Tasarım Prensipleri ve Tasarım Örüntüleri
- **15:20 – 15:45:** Çay, Kahve ve Sohbet Arası
- **15:45 – 17:00:** Activiti ile Kurumsal Java Dünyasında İş Süreçleri

## Tarih / Yer

**17 Şubat 2012 Cuma** / ODTÜ Teknokent İkizler Konferans Salonu

**Kayıt İçin:** `info@harezmi.com.tr`
