# Java Teknoloji Saati Etkinliği'nin Ardından

24 Şubat Cuma günü ODTÜ Teknokent’de “Java Teknoloji Saati” etkinliğimizi gerçekleştirdik. Katılımcı sayısı, sunumlar 
sırasında gelen soruların kalitesi ve dinleyicilerin ilgisi gerçekten harikaydı. Katılan bütün herkese ve emeği geçenlere
tekrar teşekkür ederiz.


Java Teknoloji Saati etkinlikleri benzer konularla devam ettirmeyi amaçlıyoruz. Her ne kadar ağırlıklı olarak Java 
teknolojilerine odaklansak da bu etkinlikte de olduğu gibi genel yazılım mühendisliği, nesne yönelimli programlama, 
tasarım örüntüleri gibi teknolojiden bağımsız konularla hangi platform ve teknoloji ile çalışırsa çalışsın yazılım 
geliştiricilerin faydalanabilecekleri, en azından sektördeki diğer çalışanlarla bir araya gelerek bilgi ve fikir 
paylaşımı yapabilecekleri bir etkinlik formatımız var. Sunumlarımızda biraz teori, biraz da pratik her zaman olacak.

Bu etkinlikte yapılan sunumlara aşağıdaki linklerden erişebilirsiniz. Görüş ve önerilerinizi çekinmeden bizimle 
paylaşabilirsiniz. Bir sonraki etkinlikte görüşmek üzere…