# Kurumsal Java Eğitimleri Ekim 2013 Bülteni

2013 yazının son günlerini yaşadığımız şu dönemde herkese merhabalar,

Bu ayki bültenimizde sizlere geçtiğimiz dönemde ekip olarak üzerinde çalıştığımız bazı konularda birikimlerimizi 
paylaşacağız. Her zaman olduğu gibi yine kurumsal Java teknolojileri ile ilgili faydalı olacağını düşündüğümüz konularda 
da bilgilendirici yazılarımız olacak.

İlk konumuz “Inversion of Control”, başka bir ifade ile IoC veya “dependency injection”. 2002-2003 yılından bu yana 
kurumsal uygulama geliştiricilerin gündeminde olan bu kavram Spring Application Framework sayesinde oldukça bilinir 
olmuştur. Ancak bu konseptin tek uygulayıcısı Spring Application Framework değildir. Spring dışında farklı teknolojiler 
de kendilerine ait IoC çözümlerine sahiptirler. Örneğin JSF, Spring ile kıyaslanacak düzeyde olmasa da kendi içerisinde 
basit bir IoC container barındırmaktadır. Yakın zamanda modülerlik üzerinde yaptığımız çalışmalarla ilgili olarak Spring’e 
benzer biçimde IoC kabiliyetleri barındıran başka bir framework’ü yakından inceleme fırsatımız oldu. **Tapestry** isimli 
bu framework uzun zamandır mevcut, ancak Spring’in gölgesinde kalmış bir çalışma diyebiliriz. Bu yazımızda Spring ve 
Tapestry framework’lerini IoC yaklaşımları açısından karşılaştırmalı olarak inceliyoruz.

### [Spring ve Tapestry’de IoC Yaklaşımları](http://blog.harezmi.com.tr/spring-ve-tapestryde-ioc-yaklasimlari/)
İkinci yazımız ise kurumsal uygulamaların geliştirme ortamları ile ilgili. Projelerin kodlanmasından başlayarak, build, 
deploy ve test adımlarını bütüncül ve kesintisiz biçimde yöneten bir platform, yazılım ekibinin üretkenliğini, ortaya 
konan ürünün de kalitesini önemli ölçüde etkilemektedir. Java dünyasında bu tür entegre bir ortamı oluşturmak için her 
adımda çeşitli alternatifler ile karşı karşıya kalırız. Bu ürünlerden bir kısmı açık kaynak kodlu ve ücretsiz olabildiği 
gibi, diğer bir kısmı da paralıdır. İşte size açık kaynak kodlu ve ücretsiz kurumsal uygulama geliştirme ortamı 
bileşenlerinin değerlendirildiği bir yazı:

### [Java EE Geliştirme Ortamı Bileşenleri](http://blog.harezmi.com.tr/java-ee-gelistirme-ortami-bilesenleri-1/)
Bir süredir Eclipse platformunda plugin development çalışmaları yürütmekteyiz. Bu alanda kurum olarak önemli bir birikime
sahip olduğumuzu da söyleyebiliriz. Eclipse plugin geliştirme faaliyetinin sanırım en temel sorunlarından birisi plugin 
projelerinin sürekli entegrasyon sistemi bünyesinde otomatik biçimde build ve deploy edilmesi konusudur. Konu ile ilgili 
maalesef Eclipse dünyasında da çok fazla çözüm yoktur. Var olanların kullanılabilirliği de soru işaretleri ile doludur. 
Bu yazımızda Eclipse plugin geliştirme sürecinin sürekli entegrasyon sistemine dahil edilmesini inceliyoruz.

### [Eclipse Plugin Geliştirmede Sürekli Entegrasyon](http://blog.harezmi.com.tr/eclipse-plugin-gelistirmede-surekli-entegrasyon/)
Son olarak sizlerle Hibernate ve ORM hakkında bir yazı dizisinin ilk bölümünü paylaşmak istiyorum. Kurumsal Java Eğitimleri
hizmetimiz bünyesinde uzun zamandır Hibernate Persistence Framework ile ilgili eğitimler düzenliyoruz. Açıkçası ilgiden de 
oldukça memnunuz. Danışmanlığını yaptığımız çoğu yazılım geliştirme ekibinin persistence işlemlerini bir ORM çözümü 
üzerinden, bu çoğunlukla da Hibernate oluyor, gerçekleştirdiğini gözlemliyoruz. Öğrenme eşiği yüksek bir teknoloji olan 
ORM ve Hibernate hakkında temel konulardan birisi de sınıflar arası ilişkilerin yönetimidir. İşte detaylı biçimde mercek
altına alacağımız bu konuya ait yazı dizisinin ilk bölümü:

### [Hibernate’de Sınıf İlişkileri](http://blog.harezmi.com.tr/hibernatede-sinif-iliskileri-1/)

Bir sonraki bültenimizde görüşmek üzere…


Kenan Sevindik

**Kurumsal Java Eğitimleri**
- Spring Application Framework
- Spring Security ile Web Uygulama Güvenliği
- Spring MVC ve Web Servisleri
- Spring AOP ve AspectJ ile Aspect Oriented Programlama
- Hibernate ile Java Persistence
- J2EE Teknolojilerine Giriş
- Java ile Nesne Yönelimli Programlama
- Nesne Yönelimli Analiz, Tasarım ve Tasarım Örüntüleri

On-site kurum içi eğitimlerin yanı sıra, kurum dışında da eğitimler düzenliyoruz. Her türlü konuda bilgi almak, size özel
bir eğitim programı oluşturmak veya kurumsal uygulama geliştirme ile ilgili danışmanlık ve koçluk hizmetlerimiz için bizimle
[irtibata](http://www.harezmi.com.tr/#contact) geçebilirsiniz.

*“Kurumsal Java Eğitimleri”* bir **[Harezmi](http://www.harezmi.com.tr/) Bilişim Çözümleri A.Ş.** hizmetidir.
