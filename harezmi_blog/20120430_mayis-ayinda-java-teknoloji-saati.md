# Mayıs Ayında Java Teknoloji Saati

18 Mayıs Cuma günü ODTÜ Teknokent İkizler Konferans Salonu’nda üçüncüsü düzenlenecek olan **Java Teknoloji Saati**’ne 
davetlisiniz. Ücretsiz olarak düzenlenen etkinliğimize katılmak için `info@harezmi.com.tr` adresine bir e-posta göndermeniz
yeterlidir. Bu etkinliğimizde yer alacak konular:

### İş Fırsatları ve Teknoloji Açısından Bulut Bilişim

**Konuşmacı:** Abdullah Çetin ÇAVDAR – MCM Bilişim Çözümleri

Bulut Bilişim (*Cloud Computing*) günümüzde sıkça duyduğumuz bir kavram haline geldi. Peki, Bulut Bilişim nedir? Bulut 
Bilişim kavramları ve standartları nelerdir? Hangi durumlarda kullanılmalıdır? Faydaları/Limitleri nelerdir? Bulut Bilişim
iş dünyası açısından neden bu kadar önemli hale gelmiştir? Temel bileşenleri nelerdir? Teknolojik altyapısı nasıldır? 
Bulut Bilişim gerçekleştirim modelleri nelerdir? Bulut Bilişim servis sağlayıcıları kimlerdir ve hangi servisleri 
sunmaktadırlar? Doğru servis sağlayıcı nasıl seçilmelidir?

Gerçekleştirilecek olan sunumda hepimizin aklına gelen bu ve benzeri sorular, teknik ve iş dünyası perspektifleri göz 
önünde bulundurularak cevaplandırılmaya çalışılacak; bulut bilişim altyapıları ile öne çıkan uygulamalar mimari ve ekonomik 
olarak değerlendirilecektir. Sunum, **Amazon Web Servisleri**’nin (*AWS*) **Elastik Bulut Altyapısı** (*EC2*), 
**Veri Depolama Servisi** (*S3*) ve **İçerik Dağıtım Ağı altyapısı** (*CDN*) detaylı olarak incelenerek tamamlanacaktır.

### Kurumsal İş Süreçleri Yaşam Döngüsü ve BPMN-2

**Konuşmacı:** Ümit Vardar – Vardar Yazılım, Danışmanlık ve Eğitim Hizmetleri Ltd.

Kurumsal iş süreçlerinin yaşam döngüsünü *analiz-geliştirme-kullanıma alma-ölçme değerlendirme-tekrar analiz* şeklinde 
tarif edebiliriz. Bu sunumda süreçlerin yaşam döngüsü anlatılacaktır. Süreçlerin analiz ve geliştirilmesinde kullanılabilecek
bir yaklaşımın anlatılacağı ilk bölümde, analiz ve geliştirme evresinin dokümante edilmesinde kullanılabilecek **BPMN-2** 
yapıları ele alınacaktır. Süreçlerin izlenmesinde sıkça karşımıza çıkan **BAM** (*Business Activity Monitoring*) ve 
**KPI** (*Key Performance Indicator*) kavramları örneklerle anlatılacaktır. Süreç yönetim sistemlerinin diğer kurumsal 
IT sistemleriyle ilişkilerinin de ele alınacağı diğer bölümde, açık kaynak **Activiti** temel alınarak geliştirilen 
**Activworks** ile yapılacak örneklere de yer verilecektir.

---

### Etkinlik Programı

- **14:00 : 14:05** – Açılış
- **14:05 : 15:20** – İş Fırsatları ve Teknoloji Açısından Bulut Bilişim
- **15:20 : 15:45** – Çay, Kahve ve Sohbet Arası
- **15:45 : 17:00** – Kurumsal İş Süreçleri Yaşam Döngüsü ve BPMN-2

---

### Tarih / Yer

**18 Mayıs 2012 Cuma / ODTÜ Teknokent İkizler Konferans Salonu**

---

### Kayıt İçin

`info@harezmi.com.tr`
